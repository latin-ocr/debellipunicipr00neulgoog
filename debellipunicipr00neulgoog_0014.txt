10

exponat, ut ex omni parte certae et exploratae haberi pos-
sint3 his enim verbis Peterus mihi eandem sententiam pro-
ponere videtur quam , cum Polybius de Fabio et Philino
protulerit, falsam atque nimis acerbam esse contendit Pete·
rus. Quid ‘? cum omnes veteres script-ores eundem errorem
commiserint, non licet singulis scriptoribus eum crimini dari?

In bello Punico primo enarrando PolybiuS‚ ut supra dixi-
mus, Fabium Pictorem et Philinum fontes habuit atque eo·
rum narrationes tam arte contaminavit ut commissura ulla
vix cognosci possit, nisi Diodori Siculi scripta exstent. Dio-
dorus enim in bello Punico 'primo enarrando eosdem auctores
adhibuit atque Polybius, hic autem, qui a Romanorum parte
stabat, magis Fabium sequebatur , ille Siculos scriptores plu-
ris aestimans Philinum Agrigentinum 'optimum esse auctorem
putabat ¹). Quidam homines docti affirmarunt, Diodorum
Carthaginiensium partes amplexum esse , mihi autem Diodo-
rus ipse sine ira et studio res narrasse videtur, cum scri-
ptorem, quem 111 singulis historiae partibus secutus est, ad
verbum plerumque exscripserit, eiusque sententias tamquam
suas protulerit. In historia scribenda Diodorus ita versatus
est, ut si posset in cuiusque populi historia narrationem eius
scriptoris, quem auctorem sibi delegerat aut ad verbum de-
scriberet 2) , aut coartaret. In rebus, quae in Sicilia gestae
sunt, enarrandis patriae amor eum potissimum incitasse vi-
detur ut populares scriptores adhiberet, itaque belli Punici
primi historiam totam fere e Philini libro hausit3); sed cum
res Romanas, quae ante hoc bellum gestae 811111, fere omnes
ex uno Fabio Pictore desumpserit 4), eum in huius quoque

 

l) cfr. Collmanni diss. de Diodori Siculi fontibus. 1869. p. 63. ,

2) cfr. G. Heynii comment. de fontibus et auctoribus historiarum
Diodori in comment. soc. Gotting. a. 1782. p. 89 et H. Nissen- Kritische
Untersuchungen iiber die 4. u. 5. Decade des Livius. 1863, p. 40.

³) bis ad Philini auctoritatem provocat Diodorus XXIII, 8, 7 et
XXIV, 11, 1; tertio quoque loco XXIII, 17, quo librarius quidam er·
rore captus Φίλιστος scripsit, homines docti recte affirmarunt , Phili-
num a Diodoro esse nominatum3 at hoc loco Philinium non tamquam
fontem appellavit Diodorus. cfr. Cauer de font. Agesil. p. 42.

4) cfr. Niebuhrii hist. Rom. Π, 192. Τ11. Mommseni Rom. Chronol.

1869. p. 125. Collmann 1. 1. p. 26.

