33

sus sit, dolo e periculo. evasisse; quae narratiO, cum a nullo
alio scriptore tradita sit, unde hausta sit, certis argumentis
confirmari non potest. ’

C. Duellius, postquam Segestam urbem ab obsidione Poe-
norum liberavit et Macellam oppidum expugnavit, Romam
rediit, ubi Livio ι) teste, quem Valerius Maximus 2), Florus 3),
Aurelius Victor ⁴¹) secuti sunt, triumphus perpetuus ei decre-
tus est. Columna denique rostrata in Duellii honorem in
foro posita est, quam C. Plinius ⁵) se vidisse dicit. Sed in-
ter homines doctos nunc constat 6), indicem, quae nunc ex—
stat de C. Duellii victoria navali, Claudio imperante in co·
lumnae basi esse incisam, antea aut nullam aut brevissimam
columnae fuisse inscriptam.

· Romani Duellii victoria elati confestim de Sardinia vet
Corsica occupanda inceperunt cogitare, quam ob rem sexto
belli anno consulem L. Cornelium Scipionem cum classe eo.
miserunt. Mirum est, quod Polybius hanc expeditionem non
commemoravit , quae a ceteris rerum scriptoribus prolixe
narrata est. ‘In Livii periocha libri XVII legimus, L. Cor·
nelium consulem in Sicilia et Corsica contra Sardos et Cor-
sos et Hannonem, Poenorum ducem, feliciter pugnasse; Eu-

. tropius 7) ,Livii narrationem in maius extulisse videtur, cum

tradat a Cornelio insulas illas vastatas esse et multa milia
hominum capta‘ 3 Florus 8) temporum ratione non habita post
Calatini consulatum a Scipione urbes Olbiam et Aleriam de-
letas esse narrat. Frontinus 9) duobus locis refert copiarum
partem, quam Scipio in insidiis locaverit, cum consul hostes
per speciem fugae longe ab urbibus avocaverit, urbes relictas
oppressisse et diripuisse. E Zonara 1⁰) comperimus, Corne-
lium primum Corsicam aggressum Aleriam urbem expugnasse,
et totam insulam subegisse; deinde in Sardiniam naviganti
consuli naves aliquot Carthaginiensium obvenienteS, antequam

 

l) cfr. perioch. 1. XVII. 2) ΙΠ, 6, 4. 3) p. 30. ed. Jahn.
4) c. XXXVIII. 5) nat. hist. XXXIV. 20.
⁶) cfr. Bitschl de inscriptione quae fertur columnae rostratae Du·
ellianae. Berol. 1852. Bonnae 1861. 'Mommsen c. i. l. Ι. p. 40. id.
Unterital. Dialecte. p. 28. ¹¹) 11, 20. 8) p. 30. ed. Jahn. ·
9) ΙΠ, 9, ⁴4 et 10, 2. ι0) VIII, 11.
3

