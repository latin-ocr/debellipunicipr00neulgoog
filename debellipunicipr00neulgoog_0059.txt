55

insulam vicit: L Poenorum naves demersae sunt, LXX cum
sociis navalibus captae et decem fere milibus Poenorum. -ψ-
Polybius ¹) qui pugnam navalem accuratissime descripsit,
Philinum secutus videtur esse, cum Diodorus 2), qui ad Phi-
lini auctoritatem provocat, satis cum Polybio consentiam Po-
lybius quidem Carthaginiensium naves CXX aut captas aut
demersas esse , Diodorus CXVII, sed haec differentia facile
explicatur Polybii brevitatis studio, qui plenum numerum
afferebat. Captorum numerus in Diodori ecloga corruptus
esse videtur, cum Philinus qui semper Carthaginiensium cla-
des minuit, hoc loco eorum cladem ampliasse vix potest cre-
di. Livius Valerium Antiatem videtur inspexisse, Orosius 3)
enim dicit LXIII Punicas naves esse captas CXXV demersas,
> triginta duo milia hominum capta, quatuordecim milia caesa
esse: Romanas contra naves XII tantum esse demersas.
Apud Eutropium 4) numeri corrupti sunt, in codice Get-hano
legitur XXV ,. in Monacensi et Bambergensi LXXIII naves
Poenorum esse captas; in omnibus codicibus CXXV demersas
esse naves3 in Fuldensi et Monacensi triginta duo milia
Carthaginiensium esse capta, in omnibus libris manu scriptis
tredecim milia Carthaginiensium occisa esse, e classe Romana
XIII naves esse demersas. — Zonaras ⁵) Dione Cassio duce
sua e Livio hausisse videtur, cum non solum in pugna naf-
vali enarranda satis cum Eutropio et Oresio consentiat, sed
etiam aeque ac Valerius Maximus 6) referat C. Lutatium
Catulum ipsum non praefuisse classi, sed claudum iacuisse
in lectica, ita ut Q. Valerii Flacci praetoris ductu Punica
classis victa sit. Denique Zonaras ⁷) et Orosius tradunt
Hannonem Carthaginem fugisse, quo narrationum consensu
iterum probari mihi videtur, Dionem Cassium, Zonaras du·-
cem, saepissime Livii libris usum esse.

Carthaginienses bello finem imponi cupientes Hamilcari
Barcae mandarunt, ut de pacis conditionibus cum Romanis
ageret. Polybius dicit 8) a Lutatio pacem oblat-am alacriter
acceptam esse , cum Romanorum quoque opes attritae fuissent3

 

a) 1, 61. 2) xxrv,11. ³) 1v‚10. ⁴) 11, 27.
⁵) Vm,12. ο) 11, s, 1. τ) vm,17. ⁸) 1, ει.

