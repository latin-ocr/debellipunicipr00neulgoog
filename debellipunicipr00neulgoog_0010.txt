6

mum babuerunt, secuti sunt. Alii homines docti, qui fontes,
e quibus veteres scriptores sua hauserint , indagare studue-
runt, aut illos solos putarunt eorum esse fontes , qui ab
ipsis scriptoribus sunt appellati3 aut ex rebus , quae a sin-
gulis scriptoribus referuntur, inter se comparatis, ex verbis
similibus simiiiterque' inter se coniunctis , ex ratione , qua
singuli scriptores de* “rebus controversis disputaverunt, Vdeni-
que ex ordine, quo res narratae sunt, singularum narratio-
num fontes indagarunt, atque haec altera ratio optima at-
que aptissima esse mihi videtur ad veros narrationum fontes
reperiendos. Veteres enim scriptores , si aliorum scriptorum
mentionem faciunt, non id spectant, ut demonstrent, ea
quae modo dixerint non suam esse sententiam sed alius
scriptoris , atque ut aut suum cuique tribuant, aut legentes
doceant, ubi plura de eadem re scripta exstent, sed ut ap-
pellando nobili et praestanti scriptore suae ipsi sententiae
auctoritatem vindicent. Fontes autem, e quibus maxima
narrationis pars hausta est, plerumque non sunt nominati,
immo auctores , quos appellarunt scriptores, nonnunquam
ipsi non inspexerunt, sed ex aliorum libris cognoverunt.
Inter eos ,qui nostro tempore critica , ut ita dicam, ra·
tione in historiam Romanam inquisiverunt, quorumque operi-
bus usus sum , ante omnes Niebuhrius nominandus est, qui
in tertio volumine historiae Romanae bellum Punicum primum
enarravit , sed morte iniqua interceptus neque absolvit, ne-‡
que perfecit ipse huius belli narrationem 1). Qua re factum ν
est, ut, quamquam ex iis quoque, quae in tertio illo histo-
riae Romanae volumine scripta leguntur , acre Niebuhrii in·
genium splendeat, tamen si comparamus ea, quae in scholis
de historia Romana Bonnae annis MDCCOXXVIII et MDCCC-
XXIX habitis 2) de hoc bello eiusque scriptoribus dixit, co-
gnoscimus Niebuhrium paucis interiectis annis - quae in
tertio illo historiae Romanae volumine leguntur, iam anno
MDCCGXI erant conscripta - multo meliorem de hoc* bello
narrationem proposuisse , multo acutius atque rectius de sin-

 

¹) cfr. in hist. Rom. vol. 111. praef. editoris. p. II.
. Ἃ) ab Islero MDCGCXLVI edit.

 

 

