Niebuhr-ius noster quondam dixit 1) ‚ si de bello Punico
primo tam accurata narratio quam de bello Punico secundo ex-
staret, fore ut etiam a recentioribus scriptoribus pluris aestima-
retur, quae Niebuhrii sententia optime confirmatur Polybii 2)
verbis , qui οὔτε πολυχρονιώτερον, inquit, τούτου πόλεμον
εὑρεῖν ῥᾴδιον οὔτε παρασκευὰς ὃλοσχερεστέρας οὔτε συνεχεσ-
τέρας πράξεις οὔτε πλείους α’γῶνας οὔτε περιπετείας μεί-
ζους τῶν ἐνῇ τῷ προειρημένῳ πολέμῳ συμβάντων ἑκατέροις.
sed quamquam permulti scriptores veteres inveniuntur, qui
ant totum bellum Punicum enarrarunt, aut singulas in illo
bello res gestas commemorarunt, tamen quae ex illorum
scriptis servata sunt , tam exilia et manca ‚ tam corrupta et
depravata sunt, ut iusta atque integra belli narratio ex eis
componi vix possit.

Qui nostra aetate de bello Punico primo scripserunt, aut
non omnes inspexerunt auctores qui exstant, aut verba vete·-
rum scriptorum, qui diversissimis temporibus vixerunt, inter
se confuderunt atque composuerunt, tamquam unius esset
scriptoris narratio 3), aut denique neglectis reliquis scriptori·
bus omnibus unum auctorem, quem optimum et luculentissi-

 

ι) in scholis de historia Romana ab Islerof editis, 1846. Ι. p. 16.
- 2) 1, 13, 11. ed. Dindorf. Lipsiae MDCGGLXVI.
’ 3) 2 cfr. Niebuhrii hist. Rom. vol. 111. p. 508. not. 847.

