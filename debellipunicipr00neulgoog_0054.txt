‚50

elapsum esse; Orosius dicit classem Romanam CXX navium
fuisse, Eutropius CCXX, itaque in Orosii libro negligentia
librarii navium numerus corruptus esse videtur , praesertim
cum Orosius ipse dicat octo milia Romanorum esse occisa,
viginti milia capta, quae hominum multitudo vix CC navibus
capi potest. — Diodorus ¹), quamquam de navium a Poe-'
nis captarum numero cum Polybio, Eutropio, Orosio satis
consentit, tamen e Philino hausisse videtur narrationem cum
haec verba addat: μετὰ νεῶν δέκα μόνον ἀνῃρέθη μὲν οὐδείς,
ἒτραυματίσθησαν δ’ ὀλίγοι, quae verba etsi navium, quibus
Poeni Romanos adorti sint, numerum corruptum esse appareat,
tamen Poenorum iactationem ostendunt, quibus Philinus fa-
vebat. Dubitari autem potest utrum ea, quae Livius 2) et
qui eum secuti sunt Valerius Maximus 3) et Florus 4) de
Claudii superbia tradiderunt e Fabio an e 'recentiore quodam
scriptore, velut Licinio Macro desumpta sint, qui ut Mommse-
nus demonstravit ⁵) gentem Claudiam ubique superbam fuisse
ostendit3 Polybius 6) enim nihil de Claudio consule tradidit,
nisi eum ob ignorantiam et temeritatem, qua proelium com-
miserit (εἰκῇ καὶ ἀλογίστως τοῖς πράγμασι κεχρημένος) a.
senatu in ius esse vocatum. Cicero 7) quoque de Claudii
Pulchri superbia egit, sed auctorem narrationis non comme-
moravit. Dio Cassius Livium secutus esse videtur, cum Zo-
naras 8) accurate cum Livio et Floro consentiat et inter Dio-
nis reliquias locus exstet 9) , quo de augurio egisse videtur.
Livius 1⁰) prorsus consentit cum fastis Capitolinis, qui Clau-
dium consulem victum a senat-u revocatum iussumque dicta-
torem dicere Claudium Gliciam dixisse referunt , ultimae
sortis hominem , qui coactus est magistratu se abdicare.
Atilius Calatinus deinde dictator dictus est. Utrum Livius
haec ex ipsis fastis hauserit an ex aliorum scriptorum libris,
diiudicari nequit, cum Livii ipsius verba non exstent.

 

1) XXIV, 1, 5. 2) perioch. 1. XIX. 3) VIII, 1, 4. Ι, 4, 3.
4) p. 32. ed. Jahn. ⁵) Rom. Forschungen Ι. Β) Ι, 52.

⁷) de nat. deor. II, 3, 7. de divin. 1, 16, 29. II, 8. 20. 33, 41.
8) VIII, 15. 9) fr. 43, 33. ed. Dindorf. l⁰) perioch.

 

